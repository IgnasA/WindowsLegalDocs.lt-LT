---
title: Programėlių kokybė
description: Ir klientams, ir kūrėjams svarbu, kad „Store“ esančios programėlės būtų patogios, įdomios ir naudingos. Norėdami padėti kūrėjams pasiekti šiuos tikslus, pateikiame kelių pagrindinių programėlių kokybės aspektų apžvalgą.
layout: LandingPage
author: shawjohn
ms.author: johnshaw
ms.date: 10/26/2017
ms.topic: article
ms.prod: windows
ms.technology: uwp
keywords: „Store“ strategijos sutartis
ms.localizationpriority: high
ms.assetid: B15D4F19-4E6A-4C27-AD64-F03014D11BA9
ms.openlocfilehash: effd4b342ae27a7a57ee59e91a2ad4ff5d333f9a
ms.sourcegitcommit: ff9a469eae5b0327d25859ac02dad434df6e1510
ms.translationtype: HT
ms.contentlocale: lt-LT
ms.lasthandoff: 08/14/2018
ms.locfileid: "2780144"
---
# <a name="app-quality"></a>Programėlių kokybė

Paskutinį kartą atnaujinta 2017 m. liepos 25 d.

„Microsoft Store“ viso pasaulio klientams siūlo įvairiapusę programėlių kolekciją. Ir klientams, ir kūrėjams svarbu, kad „Store“ esančios programėlės būtų patogios, įdomios ir naudingos. Norėdami padėti kūrėjams pasiekti šiuos tikslus, pateikiame kelių pagrindinių programėlių kokybės aspektų apžvalgą.

Norėdami supažindinti su dabartinėmis kokybės tendencijomis, atsižvelgdami į tai, ką pastebime „Store“, retkarčiais atnaujinsime šį puslapį įtraukdami papildomos informacijos ir naujų pavyzdžių. Toliau pateikiame naujausią informaciją apie pagrindinius kokybės aspektus.


## <a name="where-to-start"></a>Nuo ko pradėti

Visuomet pradėkite galvodami apie klientą. Žinokite, ko nori klientai, ir žinokite, ką norite jiems duoti. Sukurkite programėlę, turinčią keletą funkcijų ir ilgalaikę vertę. Toliau pateikiame kelis patarimus, kaip sukurti kokybišką programėlę.


## <a name="metadata-is-key"></a>Metaduomenys – tai raktas į sėkmę

Pagal „Store“ puslapyje pateiktus metaduomenis (piktogramą, pavadinimą, ekrano kopijas ir aprašus) klientai susidaro pirmą įspūdį apie bendrą jūsų programėlės kokybę. Aiškus „Store“ puslapis ir gerai parengti programėlės metaduomenys prieš atsisiunčiant programėlę informuoja vartotojus, ko tikėtis.

**Piktograma** paprastai būna klientų pirmoji pažintis su jūsų programėle. Puiki piktograma gali akimirksniu paskatinti klientus priimti sprendimą dėl kokybės. Ko reikia, kad piktograma būtų gera?

- Aiškumas, paprastumas ir unikalumas yra gerų piktogramų skiriamasis ženklas.
- Gera piktograma yra iš karto atpažįstama. Nenaudokite neryškių, iškraipytų piktogramų arba identifikacinės nuotraukos stiliaus nuotraukų.
- Piktogramose gali būti sunku įskaityti tekstą: naudokite jo nedaug.
- Piktogramą naudokite norėdami išsiskirti iš minios ir nekopijuokite esamų programėlių piktogramų.

Suteikite įsimintiną ir informatyvų **pavadinimą**. Kokybiškas pavadinimas gali atkreipti dėmesį į programėlę.

- Būkite originalūs ir išskirtiniai. Pavyzdžiui, pavadinimas, kuris būtų kitos programėlės pavadinimo rašybos variantas, gali supainioti, o unikalus pavadinimas gali padėti išskirti programėlę.
- Pasirinkite informatyvų pavadinimą. Pvz., „Mano pirmoji programėlė“ arba „Kliento programėlė“ yra pernelyg bendro pobūdžio.
- Peržiūrėkite straipsnį [Programėlės pavadinimo pasirinkimas](https://docs.microsoft.com/windows/uwp/publish/create-your-app-by-reserving-a-name#choosing-your-apps-name), kuriame rasite daugiau naudingų pavadinimo idėjų.

**Aprašas** suteikia galimybę apibūdinti pagrindines jūsų programėlės funkcijas. Jis turi būti aiškus, glaustas ir įtikinamas.

- Vartokite paprastą kalbą ir taisyklingą gramatiką, kad klientai visose jūsų rinkose suprastų, ką daro jūsų programėlė.
- Aprašas turi būti glaustas ir prasmingas, kad klientai galėtų lengvai suprasti, ką daro jūsų programėlė. Pasistenkite, kad klientams nereikėtų skaityti ilgo sąrašo. Jei jūsų programėlė reikalauja išsamaus paaiškinimo arba scenarijaus, įtraukite saitą su savo svetaine.
- Programėlės funkcijas išvardykite metaduomenų programėlės funkcijų dalyje, o geriausias funkcijas apibendrinkite programėlės apraše, kad klientai žinotų, ką jie gaus. Pavyzdžiui, aprašydami savo astronomijos programėlę, nepateikite visų planetų sąrašo: pasakykite klientams apie savo programėlės specialią palydovinio ryšio funkciją. Perkrautuose „Store“ segmentuose pasistenkite klientams pasakyti, kuo jūsų programėlė skiriasi ir kuo yra geresnė.
- Pasakykite klientams tiesą. Apibūdinkite, kas iš tikrųjų yra programėlėje. Pavyzdžiui, nepraneškite klientams apie funkcijas, kurių dar nėra jūsų programėlėje (nebent nurodote jas kaip planuojamas).
- Jei jūsų programėlės veikimas priklauso nuo kitos programėlės, apie tai pasakykite aprašo pradžioje. Tai leis klientams žinoti, kokios kitos programinės įrangos ir programėlių jiems reikės norint naudoti programėlę.
- Puikių patarimų rasite straipsnyje [Puikaus programėlės aprašo rašymas](https://docs.microsoft.com/windows/uwp/publish/write-a-great-app-description).

**Ekrano kopijos** ir **anonsai** yra jūsų galimybė pateikti klientams programėlės įspūdingų funkcijų peržiūrą. Sumaniai juos naudokite, kad pabrėžtumėte programėlės kokybę.

- Pademonstruokite faktines programėlės funkcijas. Pavyzdžiui, jei jūsų programėlė yra žaidimo vadovas arba žaidimo vaizdo įrašas, pabrėžkite savo nepaprastus patarimus ir gudrybes (tiesiog rodant žaidimo eigą, įvedama painiavos, jei jūsų programėlė nėra žaidimas).
- Pademonstruokite tvarkingą sąsają ir unikalias jūsų programėlės funkcijas. Pavyzdžiui, viena ekrano kopija paprastai neperteikia visų programėlės galimybių; nenaudinga naudoti dešimt beveik identiškų ekrano kopijų, nes klientai susidaro prastą įspūdį.
- Ar jūsų programėlė prieinama daugelyje platformų? Puiku! Tačiau įsitikinkite, kad jūsų ekrano kopijose klientams pateikiama patirtis, kurią jie gaus naudodami „Windows“ įrenginius.
- Anonsai turi būti iki minutės trukmės, kad išlaikytų klientų dėmesį ir pabrėžtų geriausius jūsų programėlės aspektus. Anonsai turo būti aktualūs ir prasmingi.


## <a name="create-amazing-apps-with-staying-power"></a>Nuostabių išliekančią galią turinčių programėlių kūrimas

Jei norite, kad atsisiuntimai atsipirktų, padarykite kažką išties nuostabaus, malonaus ar naudingo.

- Suteikite ilgalaikę vertę. Toliau pateikiami keli pavyzdžiai.
    - Ar jūsų maisto gaminimo programėlėje yra pakankamai receptų, kad suviliotų pasinaudoti ja daugiau nei vieną kartą?
    - Ar jūsų sporto komandos programėlė nuolat atnaujinama dabartine statistika, ar ji siūlo tik statišką rezultatų rinkinį?
    - Ar jūsų žaidimas siūlo įdomių žaidimo galimybių ir skirtingų rezultatų?
    - Ar jūsų vadovo ar mokomosios priemonės programėlę verta panaudoti daugiau nei vieną kartą? Ar ji pateikia kažką, ko klientams nepavyksta rasti naudojant trumpą naršyklės iešką?
    - Ar jūsų informacinė ar RSS programėlė siūlo daugiau nei vien saitų rinkinį? Ar ji teikia organizacines, dinamiškų naujinimų ar kitas funkcijas, padarančias ją daugiau nei „parankiniu“ sąrašu?
- Padarykite ją paprastą naudoti ir patrauklią. Vienintelis didžiausias kokybės požymis vartotojams yra vartotojo sąsaja. Kokybiška vartotojo sąsaja yra tvarkinga, paprasta, intuityvi ir atitinka platformą. Jūsų vartotojo sąsaja gali pateikti vartotojams skaidrią prieigą prie funkcijų naudojant valdiklius ir konvencijas, kurių vartotojai tikisi savo įrenginio platformoje. Peržiūrėkite straipsnį [Dizainas ir vartotojo sąsaja](https://developer.microsoft.com/windows/apps/design), kuriame rasite keletą puikių idėjų.
- Įtraukite tik vieną naudingą funkciją, kurios nesiūlo niekas kitas, ir suteiksite vartotojams priežastį turėti šią programėlę ir ieškoti kitų jūsų programėlių. Norėdami išsiskirti, siūlykite arba naujo tipo programėlę, arba naują funkciją esamo tipo programėlėje. Funkcionalumas yra ypatingai svarbus perkrautuose „Store“ segmentuose.
- Suteikite vertę ir būkite dosnūs. Pavyzdžiui, jei kuriate maisto gaminimo programėlę, įtraukite pakankamai receptų, kad visi klientai įtrauktų jūsų programėlę į savo įrenginius. Be to, programėlė, kurioje pateikiamas statinis sporto rezultatų rinkinys yra patrauklesnė, jei ji reguliariai atnaujinama dabartine statistika.


## <a name="check-in"></a>Domėjimasis

Klientai vertina jūsų dėmesį jų atsiliepimams ir poreikiams. Patenkinti klientai gali padidinti jūsų programėlės apžvalgų ir pagerinti įvertinimus.

- Paklauskite, kaip sekasi jūsų programėlei. Paprašykite klientų įvertinimų bei apžvalgų ir suteikite jiems galimybę nuspręsti, kokį įvertinimą duoti.
- Nusipelnykite savo įvertinimų. Kokybiškų programėlių kūrėjai prašo pateikti atsiliepimų, reaguoja į klaidas bei funkcijų užklausas ir aktyviai atnaujina programėles.
- Norėdami gauti daugiau informacijos, skaitykite [Darbas su klientais](https://developer.microsoft.com/store/engage).


### <a name="see-also"></a>Taip pat žr.

- [„Microsoft Store“ strategija ir elgesio taisyklės](store-policies-and-code-of-conduct.md)
- [Programėlių kūrėjo sutartis](app-developer-agreement.md)
