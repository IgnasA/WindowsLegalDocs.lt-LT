---
title: „Microsoft Store“ strategija
description: „Store“ esančios programėlės turi atitikti mūsų sertifikavimo standartus, siūlyti klientams tikrai naudingas ir patrauklias funkcijas, taip pat turi būti laikomasi „Store“ reikalavimų.
layout: LandingPage
author: shawjohn
ms.author: johnshaw
ms.date: 08/06/2018
ms.topic: article
ms.prod: windows
ms.technology: uwp
keywords: „Store“ strategijos sutartis
ms.localizationpriority: high
ms.assetid: F02A720E-2899-4863-8945-9AB99158BCA1
ms.openlocfilehash: bfd9ebdf1e6db00fa0acc64e01397ced728c0275
ms.sourcegitcommit: ff9a469eae5b0327d25859ac02dad434df6e1510
ms.translationtype: HT
ms.contentlocale: lt-LT
ms.lasthandoff: 08/14/2018
ms.locfileid: "2780154"
---
# <a name="microsoft-store-policies"></a>„Microsoft Store“ strategijos


**Dokumento versija: 7.9**

**Dokumento data: 2018 m. rugpjūčio 6 d.**

> [!NOTE]
> Naujausių šios sutarties pakeitimų suvestinę žr. [Keitimų istorija](store-policies-change-history.md).

Dėkojame, kad domitės „Microsoft Store“<sup>1</sup> skirtų programėlių kūrimu. Esame įsipareigoję turėti įvairių programėlių katalogą, skirtą mūsų klientams visame pasaulyje. Store“ esančios programėlės turi atitikti mūsų sertifikavimo standartus, siūlyti klientams tikrai naudingas ir patrauklias funkcijas, taip pat turi būti laikomasi „Store“ reikalavimų.

Keli principai darbo pradžiai

- Savo programėle siūlykite unikalią ir aiškią vertę. Pateikite svarią priežastį atsisiųsti jūsų programėlę iš „Store“.
- Neklaidinkite mūsų bendrų klientų tuo, ką gali jūsų programėlė, kas ją siūlo ir t. t.
- Nebandykite apgaudinėti klientų, sistemos arba ekosistemos. Mūsų „Store“ nėra vietos jokio tipo sukčiavimui: nei manipuliavimui įvertinimais ir atsiliepimais, nei sukčiavimui su kredito kortelėmis ar kitai apgaulingai veiklai.

Šios strategijos laikymasis turėtų padėti jums priimti sprendimus, padidinančius jūsų programėlės patrauklumą ir auditoriją.

Jūsų programėlės yra labai svarbios šimtų milijonų vartotojų patirčiai. Nekantraujame pamatyti, ką sukūrėte, ir džiaugiamės galėdami padėti pristatyti jūsų programėles visame pasaulyje.

Jei turite atsiliepimų apie strategiją, praneškite mums pateikdami komentarą [mūsų forume](http://go.microsoft.com/fwlink/p/?LinkId=224196). Mes apsvarstysime kiekvieną komentarą.


## <a name="table-of-contents"></a>Turinys

**Programėlės strategija**

- [10.1 Aiški funkcija ir vertė, tikslus pateikimas](#101-distinct-function--value-accurate-representation)
- [10.2 Sauga](#102-security)
- [10.3 Testuojama programėlė](#103-app-is-testable)
- [10.4 Tinkamumas](#104-usability)
- [10.5 Asmeninė informacija](#105-personal-information)
- [10.6 Galimybės](#106-capabilities)
- [10.7 Lokalizavimas](#107-localization)
- [10.8 Finansinės operacijos](#108-financial-transactions)
- [10.9 Pranešimai](#109-notifications)
- [10.10 Reklamavimo elgesys ir turinys](#1010-advertising-conduct-and-content)
- [10.11 Mobiliojo ryšio balso duomenų perdavimo planai](#1011-mobile-voice-plans)
- [10.12 „Edge“ plėtiniai](#1012-edge-extensions)
- [10.13 Žaidimai ir „Xbox“](#1013-gaming-and-xbox)
- [10.14 Paskyros tipas](#1014-account-type)


**Turinio strategija**

- [11.1 Bendrieji reikalavimai turiniui](#111-general-content-requirements)
- [11.2 Turinys, įskaitant vardus, logotipus, originalus ir trečiąsias šalis](#112-content-including-names-logos-original-and-third-party)
- [11.3 Žalos rizika](#113-risk-of-harm)
- [11.4 Šmeižikiškas, paskvilinis, apkalbus ir grasinantis turinys](#114-defamatory-libelous-slanderous-and-threatening)
- [11.5 Įžeidžiantis turinys](#115-offensive-content)
- [11.6 Alkoholis, tabakas, ginklai ir narkotikai](#116-alcohol-tobacco-weapons-and-drugs)
- [11.7 Suaugusiesiems skirtas turinys](#117-adult-content)
- [11.8 Neteisėta veikla](#118-illegal-activity)
- [11.9 Nešvankus ir netinkamas turinys](#119-excessive-profanity-and-inappropriate-content)
- [11.10 Konkretūs šaliai / regionui taikomi reikalavimai](#1110-countryregion-specific-requirements)
- [11.11 Amžiaus grupės](#1111-age-ratings)

## <a name="app-policies"></a>Programėlės strategija


### <a name="101-distinct-function--value-accurate-representation"></a>10.1 Aiški funkcija ir vertė, tikslus pateikimas

Jūsų programėlė ir su ja susiję metaduomenys turi tiksliai ir aiškiai atspindėti šaltinį, funkcijas ir jūsų programėlės savybes.

**10.1.1**

Visi jūsų programėlės aspektai turi tiksliai aprašyti jūsų programėlės funkcijas, savybes ir visus svarbius apribojimus, įskaitant būtinus arba palaikomus įvesties įrenginius. Jūsų programėlės pavadinimas arba piktograma negali būti panaši į kitų programėlių ir programėlė neturi būti nurodoma kaip esanti įmonės, valdžios institucijos ar kitos subjekto, jei nesate gavę leidimo atstovauti.

**10.1.2**

Jūsų programėlė turi puikiai veikti ir turi teikti atitinkamas funkcijas su kiekviena tikslinių įrenginių šeima, failų tipu ir protokolu.

**10.1.3**

Ieškos terminai neturi viršyti septynių unikalių terminų ir turi būti susiję su jūsų programėle.

**10.1.4**

Jūsų programėlės metaduomenys turi būti aiškūs ir informatyvūs bei teikti vertingą ir kokybišką vartotojo patirtį. Jūsų programėlė taip pat turi būti aktyvios būsenos „Store“. 

### <a name="102-security"></a>10.2 Sauga

Jūsų programėlė turi nekelti pavojaus vartotojo saugai arba įrenginio, sistemos arba susijusių sistemų saugai ar funkcionalumui.

**10.2.1**

Internete naršančios programėlės turi naudoti atitinkamus „Windows“ platformos teikiamus HTML ir „JavaScript“ modulius.

**10.2.2**

Jūsų programėlė neturi bandyti pakeisti arba išplėsti aprašytas funkcijas naudodama bet kokio tipo kodo, pažeidžiančio „Store“ strategijos reikalavimus, dinaminį įtraukimą. Pavyzdžiui, jūsų programėlė neturėtų atsisiųsti nuotolinio scenarijaus ir vėliau vykdyti tą scenarijų tokiu būdu, kuris neatitinka aprašytų funkcijų.

**10.2.3**

Jūsų programėlė negali turėti ir negali įgalinti kenkėjiškos programinės įrangos, kurią „Microsoft“ kriterijai apibrėžia kaip [nepageidaujamą ir kenkėjišką programinę įrangą](http://go.microsoft.com/fwlink/?LinkId=821298).

**10.2.4**

Programėlėje gali būti visiškai integruota tarpinė programinė įranga (pvz., trečiųjų šalių tarpplatforminiai moduliai ir trečiųjų šalių analizės paslaugos), tačiau ji neturi pristatyti ar įdiegti neintegruotų trečiosios šalies valdomų ar prekių ženklą turinčių programėlių ar modulių, išskyrus atvejus, kai jie visiškai yra jūsų programėlės pakete.

Jūsų programėlė gali priklausyti nuo neintegruotos programinės įrangos (pvz., kitos programėlės arba modulio), kad pristatytų pagrindines funkcijas, jeigu laikomasi šių reikalavimų:
- atskleidžiate priklausomybę metaduomenų aprašo pradžioje,
- priklausomą programinę įrangą galima įsigyti „Store“.

**10.2.5**

Visos jūsų programėlės ir programėlėje esantys produktai, kuriuos galima įsigyti iš „Store“, turi būti įdiegiami ir naujinami tik per „Store“.


### <a name="103-app-is-testable"></a>10.3 Testuojama programėlė

Programėlė turi būti testuojama. Jei dėl kokios nors priežasties, įskaitant, bet neapsiribojant, toliau nurodytais elementais, programėlės neįmanoma testuoti, jūsų programėlei gali nepavykti tenkinti šio reikalavimo.

**10.3.1**

Jei jūsų programėlė reikalauja prisijungimo kredencialų, pateikite mums veikiančią demonstracinę paskyrą lauke Pastabos testuotojui.

**10.3.2**

Jei jūsų programėlė reikalauja prieigos prie serverio, serveris turi būti veikiantis, kad būtų galima įsitikinti, jog jis veikia tinkamai.

**10.3.3**

Jei jūsų programėlė leidžia vartotojui įtraukti dovanų kortelės likutį, pateikite mums dovanų kortelės numerį, kuris gali būti naudojamas testuojant.


### <a name="104-usability"></a>10.4 Tinkamumas

Jūsų programėlė turi atitikti „Store“ tinkamumo standartus, įskaitant, bet neapsiribojant, išvardytus toliau pateiktuose skirsniuose.

**10.4.1**

Programėlė turi veikti įrenginiuose, kurie yra suderinami su programėlėje nurodytais programinės įrangos, aparatūros ir ekrano skiriamosios gebos reikalavimais.
Jei programėlė atsisiunčiama į įrenginį, su kuriuo ji nėra suderinama, ji turi tai aptikti paleidimo metu ir pateikti klientui pranešimą, kuriame nurodyti reikalavimai.

**10.4.2**

Programėlės turi ir toliau veikti bei reaguoti į vartotojo įvestį. Programėlės turi išsijungti maloniai ir neužsidaryti netikėtai. Programėlė turi apdoroti išimtis, sukeltas bet kurios valdomos ar savosios sistemos API, ir reaguoti į vartotojo įvestį apdorojus išimtį.

**10.4.3**

Programėlės turi pasileisti nedelsiant ir turi reaguoti į vartotojo įvestį.

**10.4.4**

Jei taikytina, paspaudus mygtuką Atgal vartotojas turi patekti į ankstesnį puslapį ar dialogo langą. Jei vartotojas paspaudžia mygtuką Atgal pirmame programėlės puslapyje, programėlė nutraukiama (išskyrus atvejus, kai leidžiama veikti fone).


### <a name="105-personal-information"></a>10.5 Asmeninė informacija

Toliau pateikiami reikalavimai taikomi programėlėms, pasiekiančioms asmeninę informaciją. Asmeninė informacija apima visą informaciją arba duomenis, kuriais nustatoma asmens tapatybė arba kurie gali būti panaudoti asmens tapatybei nustatyti, arba kurie susieti su tokia informacija arba duomenimis. Asmeninės informacijos pavyzdžiai yra: vardas, pavardė ir adresas, telefono numeris, biometriniai identifikatoriai, vieta, kontaktai, nuotraukos, garso ir vaizdo įrašai, dokumentai, SMS žinutės, el. laiškai ar kiti tekstiniai ryšiai, ekrano kopijos ir, kai kuriais atvejais, jungtinė naršymo retrospektyva.

**10.5.1**

Jei jūsų programėlė pasiekia, renka ar perduoda asmeninę informaciją, arba to reikalauja įstatymas, turite laikytis privatumo strategijos. Turite pateikti vartotojams prieigą prie jūsų privatumo strategijos įvesdami privatumo strategijos URL programų kūrėjų centre, kai pateikiate savo programėlę. Be to, taip pat galite ją įtraukti į programėlę arba susieti su privatumo strategija programėlėje. Privatumo strategija gali būti laikoma programėlėje arba tiesiogiai susieta iš programėlės. Jūsų privatumo strategija turi informuoti vartotojus apie tai, kad programėlė pasiekia, renka ar perduoda asmeninę informaciją, kaip ši informacija naudojama, laikoma ir apsaugoma, ir nurodyti, kokio tipo šalims ji yra atskleidžiama. Joje turi būti aprašyta, kokias informacijos naudojimo ir bendrinimo kontrolės priemones vartotojai turi ir kaip jie gali pasiekti savo informaciją; jai turi būti taikomi galiojantys įstatymai ir reglamentai. Jūsų privatumo strategija turi būti nuolat atnaujinama, kai į programėlę įtraukiate naujų funkcijų ir galimybių.

Be to, programėlėse, gaunančiose įrenginio buvimo vietos informaciją, būtina pateikti parametrus, leidžiančius vartotojui įjungti ir išjungti programėlės prieigą prie buvimo vietos ir jos naudojimą, kurią ji gauna iš vietos nustatymo paslaugos API. „Windows Phone 8“ ir „Windows Phone 8.1“ programėlių atveju šie parametrai turi būti pateikti programėlėje. „Windows 10 Mobile“ programėlių atveju šiuos parametrus automatiškai teikia „Windows“ parametrų programėlėje (puslapyje **Parametrai > Privatumas > Vieta**).

**10.5.2**

Programėlės klientų asmeninę informaciją išorinei paslaugai ar trečiajai šaliai galite paskelbti per programėlę arba jos metaduomenis tik gavę šių klientų sutikimą. Sutikimas reiškia, kad klientas programėlės vartotojo sąsajoje pateikia savo aiškiai išreikštą sutikimą dėl užklaustos veiklos po to, kai jūs:

- informuosite klientą, kaip informacija bus pasiekiama, naudojama arba bendrinama, nurodydami šalių, kurioms ją atskleisite, tipus ir
- pateiksite klientui mechanizmą programėlės vartotojo sąsajoje, per kurią jie vėliau galės anuliuoti šį leidimą ir atsisakyti.

**10.5.3**

Jei skelbiate asmens asmeninę informaciją išorinei paslaugai arba trečiajai šaliai per programėlę arba jos metaduomenis, tačiau asmuo, kurio informaciją bendrinate nėra jūsų programėlės klientas, turite gauti aiškiai išreikštą raštišką sutikimą skelbti to asmens asmeninę informacija ir turite leisti asmeniui, kurio informaciją bendrinate, atšaukti šį sutikimą bet kuriuo metu. Jei jūsų programėlė suteikia klientui prieigą prie kito asmens asmeninės informacijos, šis reikalavimas taip pat galioja.

**10.5.4**

Jei jūsų programėlė renka, saugo arba perduoda asmeninę informaciją, ji turi tai daryti saugiai, naudodama modernius kriptografijos metodus.

**10.5.5**

Jūsų programėlė neturi rinkti, saugoti arba perduoti itin slaptos asmeninės informacijos, pvz., sveikatos ar finansinių duomenų, išskyrus atvejus, kai informacija yra susijusi su programėlės funkcijomis. Jūsų programėlė taip pat turi gauti aiškiai išreikštą vartotojo sutikimą prieš renkant, saugant arba perduodant šią informaciją. Jūsų programėlės privatumo strategija turi aiškiai pranešti vartotojui, kada ir kodėl renkate asmeninę informaciją ir kaip ją panaudosite.

### <a name="106-capabilities"></a>10.6 Galimybės

Jūsų deklaruojamos galimybės turi būti teisėtai susijusios su programėlės funkcijomis ir šių deklaracijų naudojimas turi atitikti mūsų programėlių galimybių deklaracijų reikalavimus. Draudžiama apeiti operacinės sistemos tikrinimus dėl galimybės naudoti.

Daugiau informacijos apie programėlės galimybių deklaracijas žr. [Programėlės galimybių deklaracijos](https://msdn.microsoft.com/library/windows/apps/mt270968).


### <a name="107-localization"></a>10.7 Lokalizavimas

Privalote lokalizuoti programėlę visomis kalbomis, kurias ji palaiko. Jūsų programėlės aprašo tekstas turi būti lokalizuotas kiekviena kalba, kurią deklaruojate. Jei jūsų programėlė lokalizuota taip, kad kai kurios funkcijos lokalizuotoje versijoje nėra pasiekiamos, turite tai aiškiai nurodyti arba parodyti lokalizavimo apribojimus programėlės apraše. Funkcijos, kurias teikia programėlė, turi būti pagrįstai panašios visomis kalbomis, kurias ji palaiko.


### <a name="108-financial-transactions"></a>10.8 Finansinės operacijos

Jei jūsų programėlė apima pirkimą programėlėje, prenumeratas, virtualiąją valiutą, atsiskaitymo funkciją arba fiksuoja finansinę informaciją, taikomi toliau nurodyti reikalavimai:

**10.8.1**

Norėdami parduoti skaitmenines prekes arba paslaugas, kurios naudojamos programėlėje, turite naudoti „Microsoft Store“ pirkimo programėlėje API. Jūsų programėlė gali leisti vartotojams naudoti anksčiau įsigytą skaitmeninį turinį arba paslaugas, tačiau neturi nukreipti vartotojų į kitą pirkimo mechanizmą, tik į „Microsoft Store“ pirkimo programėlėje API.

Programėlėje parduodami produktai negali būti konvertuojami į teisėtai galiojančią valiutą (pvz., JAV dolerius, eurus ir kt.) arba kitas fizines prekes ar paslaugas.

**10.8.2**

Turite naudoti „Microsoft“ mokėjimo prašymo API arba saugią trečiųjų šalių pirkimo API pirkdami fizines prekes arba paslaugas ir saugias trečiųjų šalių pirkimo API, skirtas mokėjimams, daromiems ryšium su lošimu realiame pasaulyje ar aukomis labdarai. Jei jūsų programėlė naudojama palengvinti aukų labdarai rinkimą ar jas rinkti arba pravesti reklaminius totalizatorius, darykite tai pagal galiojančius įstatymus. Taip pat privalote aiškiai nurodyti, kad „Microsoft“ nėra lėšų rinkėjas arba reklamos globėjas.

Toliau nurodyti reikalavimai taikomi saugios trečiųjų šalių pirkimo API naudojimui.
- Operacijos metu arba kai iš kliento renkate mokėjimo arba finansinę informaciją, jūsų programėlė turi identifikuoti pirkimo - pardavimo operacijos teikėją, autentifikuoti vartotoją ir gauti vartotojo patvirtinimą operacijai atlikti.
- Programėlė gali pasiūlyti vartotojui galimybę įrašyti šį autentifikavimą, tačiau vartotojas turi turėti galimybę arba reikalauti autentifikacijos kiekvienos operacijos atlikimo metu, arba išjungti operacijas programėlėje.
- Jei jūsų programėlė renka kredito kortelės informaciją arba naudoja trečiosios šalies mokėjimo procesorių, kuris renka kredito kortelės informaciją, mokėjimo apdorojimas turi atitikti dabartinį PCI duomenų saugos standartą (PCI DSS).

**10.8.3**

Jei jūsų programėlė pasiekia finansinės sąskaitos informaciją, tą programėlę turite pateikti iš įmonės tipo paskyros.

**10.8.4**

Jūsų programėlė ir susiję metaduomenys turi pateikti informaciją apie siūlomus pirkimo programėlėje tipus ir kainų diapazoną. Draudžiama klaidinti klientus ir turite aiškiai nurodyti programėlėje siūlomų reklamų ir pasiūlymų pobūdį, įskaitant bet kokių bandomųjų versijų aprėptį ir sąlygas. Jei jūsų programėlė riboja prieigą prie vartotojų sukurto turinio per bandomosios versijos naudojimą ar po jo, vartotojams apie tai turite pranešti iš anksto. Be to, jūsų programėlė turi vartotojams aiškiai nurodyti, kad jie programėlėje inicijuoja pirkimo parinktį. 

**10.8.5**

Programėlė gali reklamuoti arba platinti programinę įrangą tik per „Microsoft Store“.

**10.8.6**

Turite naudoti „Microsoft“ pasikartojančio atsiskaitymo API, jei norite pateikti sąskaitą už skaitmeninių prekių arba paslaugų prenumeratą; būtina laikytis toliau nurodytų gairių.
- Galite pridėti vertę prie prenumeratos, tačiau negalite pašalinti vertės tiems vartotojams, kurie anksčiau yra įsigiję.
- Jei nutraukiate aktyvią prenumeratą, turite toliau teikti įsigytas skaitmenines prekes arba paslaugas, kol prenumerata baigs galioti.


### <a name="109-notifications"></a>10.9 Pranešimai

Jūsų programėlė turi paisyti pranešimų parametrų ir išlikti funkcionalia juos išjungus. Tai apima reklamų ir pranešimų pateikimą klientui, kurie taip pat turi būti suderinti su kliento nuostatomis, ar pranešimus pateiktų „push“ pranešimų paslaugos, teikiamos „Microsoft“ (MPNS), „push“ pranešimų paslaugos sistemoje „Windows“ (WNS), ar bet kokios kitos paslaugos. Jei klientas išjungia pranešimus tiek konkrečioje programėlėje, tiek visoje sistemoje, jūsų programėlė turi išlikti funkcionali.

Jei jūsų programėlė naudoja MPNS arba WNS pranešimams perduoti, ji turi atitikti toliau nurodytus reikalavimus.

**10.9.1**

Kadangi per WNS arba MPNS teikiami pranešimai laikomi programėlės turiniu, jiems taikoma visa „Store“ strategija.

**10.9.2**

Draudžiama maskuoti arba bandyti slėpti programėlės inicijuojamo pranešimo šaltinį.

**10.9.3**

Į pranešimą draudžiama įtraukti informaciją, kurią klientas galėtų pagrįstai laikyti konfidencialia arba slapta.

**10.9.4**

Pranešimai, siunčiami iš jūsų programėlės, turi būti susiję su programėle arba kitomis programėlėmis, kurias skelbiate „Store“ kataloge, gali sieti tik su programėle arba „Store“ kataloge esančiu kitų jūsų programėlių sąrašu ir jame negali būti reklaminių bet kokio pobūdžio pranešimų, nesusijusių su jūsų programėle.


### <a name="1010-advertising-conduct-and-content"></a>10.10 Reklamavimo elgesys ir turinys

Susijusioms veikloms reklamuoti taikomi toliau nurodyti reikalavimai.

**10.10.1**

- Jūsų programėlės pagrindinis tikslas neturėtų būti skatinti vartotojus spustelėti reklamas.
- Jūsų programėlė neturi daryti nieko, kas trukdytų arba sumažintų rodomų reklamų matomumą, vertę arba kokybę.
- Jūsų programėlė turi paisyti reklamos ID parametrų, kuriuos pasirinko vartotojas.

**10.10.2**

Jei įsigyjate arba kuriate reklaminių skelbimų kampaniją norėdami reklamuoti savo programėles per kūrėjų centro programėlės reklamavimo funkciją, visa „Microsoft“ teikiama medžiaga, įskaitant visus susijusius nukreipimo puslapius, turi atitikti „Microsoft“ [kūrinio specifikacijų strategiją](http://go.microsoft.com/fwlink/p/?LinkId=532593) ir [kūrinio priėmimo strategiją](http://go.microsoft.com/fwlink/p/?LinkId=532595).

**10.10.3**

Bet kuris jūsų programėlės rodomas reklamavimo turinys turi atitikti „Microsoft“ [kūrinio priėmimo strategiją](http://go.microsoft.com/fwlink/p/?LinkId=532595).

Jei jūsų programėlė rodo reklamas, visas rodomas turinys turi atitikti reklamavimo reikalavimus, pateiktus [Programėlės kūrėjo sutartyje](app-developer-agreement.md), įskaitant toliau nurodytus reikalavimus.

**10.10.4**

Pagrindinis jūsų programėlės turinys negali būti reklama ir reklama turi aiškiai išsiskirti iš kito turinio jūsų programėlėje.

**10.10.5**

Jūsų privatumo nuostatos arba naudojimo sąlygos turi informuoti vartotoją, kad jūs siųsite asmeninę informaciją reklamos paslaugų teikėjui, ir privalote pasakyti vartotojams, kaip jie gali atsisakyti pagal pomėgius pritaikytų reklamų.

**10.10.6**

Jei jūsų programėlė skirta vaikams iki 13 metų (kaip nurodyta [Vaikų privatumo internete saugos akte](http://go.microsoft.com/fwlink/p/?LinkID=623015)), turite apie tai pranešti „Microsoft“ programų kūrėjų centre ir užtikrinti, kad visas programėlėje rodomas reklamos turinys tinkamas jaunesniems nei 13 metų vaikams.


### <a name="1011-mobile-voice-plans"></a>10.11 Mobiliojo ryšio balso duomenų perdavimo planai

Jūsų programėlė negali parduoti, susieti arba kitaip reklamuoti mobiliojo ryšio balso duomenų planų.


### <a name="1012-edge-extensions"></a>10.12 „Edge“ plėtiniai

„Edge“ plėtiniams taikomi toliau nurodyti papildomi reikalavimai.

- Jūsų plėtinys turi turėti vieną tiksliai apibrėžtos aprėpties funkcijos tikslą, kuris aiškiai išdėstytas produkto apraše.
- Plėtinys gali rinkti asmeninę informaciją tik kaip aiškiai atskleistos ir vartotojui skirtos funkcijos dalį.
- Jei jūsų plėtinys renka naršymo žiniatinklyje veiklą, jis turi tai daryti tik jei to reikalauja ir naudoja aiškiai atskleista į vartotoją nukreipta funkcija.
- Plėtinys negali programiškai keisti arba atrodyti keičiantis naršyklės funkcijas ar parametrus, įskaitant, bet neapsiribojant, adreso juostos ieškos teikėju ir pasiūlymais, pradžios arba pagrindiniu puslapiu, naujo skirtuko puslapiu ir parankinių bei skaitinių sąrašo elementų pridėjimu ar pašalinimu.


### <a name="1013-gaming-and-xbox"></a>10.13 Žaidimai ir „Xbox“

Programėlėms, kurios pagrindinai skirtos žaidimams ar „Xbox One“, taikomi toliau nurodyti reikalavimai.

**10.13.1**

Žaidimai, kurie skirti „Xbox One“, turi naudoti „Xbox Live“ paslaugas per [„Xbox Live“ kūrėjų](https://go.microsoft.com/fwlink/?linkid=844722) arba [ID@Xbox](http://go.microsoft.com/fwlink/?LinkId=821742) programą.

**10.13.2**

Žaidimai, kurie leidžia žaidėjams bendrauti arba sinchroniškai žaisti tinkle „Xbox One“ įrenginiais, turi naudoti „Xbox Live“ ir turi būti patvirtinti per [ID@Xbox](http://go.microsoft.com/fwlink/?LinkId=821742) programą.

**10.13.3**

„Xbox One“ esantys žaidimai neturi pateikti alternatyvaus draugų sąrašo, gauto ne per „Xbox Live“.

**10.13.4**

Programėlės, paskelbtos „Xbox One“, neturi:
- apimti „Xbox“ žaidimų, „Xbox“ konsolių arba „Xbox“ konsolės priedų pardavimo ne per „Store“,
- prašyti arba saugoti „Microsoft“ paskyros vartotojų vardų ar slaptažodžių.

**10.13.5**

Žaidimai, naudojantys „Xbox Live“, turi:
- automatiškai prijungti vartotoją prie „Xbox Live“ arba pasiūlyti vartotojui galimybę prisijungti prieš prasidedant žaidimui,
- rodyti vartotojo „Xbox“ žaidėjo slapyvardį kaip pagrindinį ekraną ir profilio vardą.

**10.13.6**

Žaidimuose, kurie naudoja „Xbox Live“ ir siūlo kelių žaidėjų žaidžiamus žaidimus, vartotojo kuriamas turinys arba vartotojo ryšys:
- neturi leisti žaisti, kol vartotojas neprisijungia prie „Xbox Live“,
- turi paisyti [tėvų ir paslaugų kontrolės](https://go.microsoft.com/fwlink/?linkid=860295) reikalavimų.

**10.13.7**

Žaidimai turi maloniai susidoroti su klaidomis arba atsijungimu nuo „Xbox Live“ paslaugos. Bandant pakartotinai pateikti ryšio užklausą po įvykusios klaidos, žaidimai turi laikytis „Xbox Games“ nustatytos kartojimo strategijos reikalavimų. Kai jie negali gauti konfigūracijos informacijos, kad galėtų susisiekti su ne „Microsoft“ paslauga, žaidimai neturi nukreipti vartotojų į „Microsoft“ palaikymą.

**10.13.8**

Žaidimai neturi saugoti iš „Xbox Live“ gautos vartotojo informacijos, pvz., profilio duomenų, nuostatų arba rodomo vardo, išskyrus vietinėje talpykloje, kuri būtų naudojama žaidimui palaikyti, jei dingtų tinklo ryšys. Tokios talpyklos turi būti atnaujintos kitą kartą prisijungus prie paslaugos.

**10.13.9**

„Xbox Live“ žaidimai turi atitikti toliau nurodytus paslaugos naudojimo reikalavimus.
- Nesusiekite ir nesujunkite „Xbox Live“ vartotojo paskyros identifikatoriaus arba kitų vartotojų paskyros duomenų su kitomis paslaugomis arba tapatybių teikėjais.
- Neteikite paslaugų arba vartotojo duomenų tokiu būdu, kad juos būtų galima įtraukti į ieškos modulį ar katalogą.
- Neatskleiskite slaptojo rakto ir prieigos atpažinimo ženklų, išskyrus tuos atvejus, kai bendrinate juos su agentu, valdančiu jūsų programėlę, ir agentas pasirašo konfidencialumo sutartį.
- Nedubliuokite „Xbox Live“ draugų paslaugos.

**10.13.10**

Programėlės, imituojančios žaidimo sistemą, draudžiamos bet kurioje įrenginių šeimoje.

**10.13.11**

„Xbox Live“ vartotojo duomenims taikomi toliau nurodyti privatumo reikalavimai.
- Paslaugas ir vartotojo duomenis galite naudoti tik savo žaidime. Draudžiama parduoti, licencijuoti arba bendrinti bet kokius duomenis, gautus iš mūsų arba mūsų paslaugų. Jei per „Xbox Live“ gaunate galutinių vartotojų asmens duomenis, esate nepriklausomas tokių duomenų kontrolierius ir privalote turėti galiojančias privatumo nuostatas (arba strategiją), taikomas galutiniams vartotojams ir apibrėžiančias jūsų asmens duomenų naudojimą, kaip to reikalaujama pagal programų kūrėjo sutartį. Rekomenduojame jums savo privatumo nuostatų saitą įtraukti į svetainę ir savo žaidimų „Microsoft Store“ puslapiuose.
- Paslaugos ir vartotojo duomenys žaidimuose turi būti naudojami tinkamai. Šie duomenys apima (neapsiribojant) naudojimo duomenis, paskyros identifikatorius ir kitus asmenį identifikuojančius duomenis, statistiką, rezultatus, įvertinimus, reitingus, ryšius su kitais vartotojais ir visus kitus duomenis, susijusius su vartotojo veikla socialiniuose tinkluose.
- Nesaugokite jokių „Xbox Live“ socialinės diagramos duomenų (pvz., draugų sąrašų), išskyrus paskyros identifikatorius tų vartotojų, kurie susiejo savo „Xbox Live“ paskyrą su jūsų žaidimu.
- Panaikinkite visus paskyros identifikatorius, kai pašalinate savo žaidimą iš mūsų paslaugos, arba kai vartotojas atsieja savo „Xbox Live“ paskyrą nuo jūsų žaidimo. Nebendrinkite paslaugų arba vartotojo duomenų (net jei tai anonimiški, suvestiniai arba išvestiniai duomenys) su jokiu reklaminiu tinklu, duomenų brokeriu ar kita reklamos ar su pinigais susijusia paslauga.
- Kai „Microsoft“ gaus užklausas iš galutinių vartotojų panaikinti jų asmens duomenis, mes apie tokias užklausas pranešime jums ir pateiksime galutinių vartotojų identifikatorių sąrašą. Jūs turite bent kas 30 dienų patikrinti sąrašą, kad gautumėte visas panaikinimo užklausas, ir turite sąraše pateiktą informaciją naudoti tik tam, kad patenkintume galutinių vartotojų naikinimo užklausas. Išsamesnės informacijos apie šį procesą galite rasti [Panaikintų paskyrų sąrašo įrankiai](https://aka.ms/xbox-deleted). 


### <a name="1014-account-type"></a>10.14 Paskyros tipas

Nuo 2018 m. balandžio 17 d. naujai paskelbtoms programėlėms, kurioms reikalinga autentifikavimo prieiga prie pagrindinių funkcijų, turite naudoti saugų skirtąjį trečiosios šalies autentifikavimo teikėją arba paskelbti jas iš įmonės tipo paskyros. Atkreipkite dėmesį, kad visos programėlėse turi būti naudojama įmonės paskyra, jei jos pasiekia finansinės sąskaitos informaciją, kaip nurodyta strategijos 10.8.3 punkte.


## <a name="content-policies"></a>Turinio strategija

Toliau pateikta strategija taikoma turiniui ir metaduomenims (įskaitant leidėjo pavadinimą, programėlės pavadinimą, programėlės piktogramą, programėlės aprašą, programėlės ekrano kopijas, programėlės anonsus ir anonsų miniatiūras ir bet kuriuos kitus programėlės metaduomenis), kurie siūlomi platinti „Store“. Turinys reiškia programėlės pavadinimą, leidėjo pavadinimą, programėlės piktogramą, programėlės aprašą, vaizdus, garsus, programėlėje esantį vaizdą ir tekstą, plyteles, pranešimus, klaidų pranešimus ar reklamas, rodomas per jūsų programėlę, ir viską, kas pateikiama iš serverio, arba prie ko prisijungia programėlė. Kadangi programėlės ir „Store“ naudojami visame pasaulyje, šie reikalavimai bus aiškinami ir taikomi regionų ir kultūros normų kontekste.


### <a name="111-general-content-requirements"></a>11.1 Bendrieji reikalavimai turiniui

Metaduomenyse ir kitame turinyje, kurį pateikiate kartu su jūsų programėle, gali būti tik turinys, turintis įvertinimą PEGI 12, ESRV EVERYONE 10+ arba mažesnį.


### <a name="112-content-including-names-logos-original-and-third-party"></a>11.2 Turinys, įskaitant vardus, logotipus, originalus ir trečiąsias šalis

Visas programėlės turinys ir susiję metaduomenys arba turi būti sukurti programėlės teikėjo, arba turi būti tinkamai licencijuotu trečiosios šalies teisių savininko, turi būti naudojami taip, kaip leidžia teisių savininkas arba turi būti naudojamas kitais įstatymo leidžiamais būdais.


### <a name="113-risk-of-harm"></a>11.3 Žalos rizika

**11.3.1**

Jūsų programėlėje neturi būti jokio turinio, skatinančio ar pritariančio nurodytoms realiame pasaulyje pasireiškiančioms veikloms: (a) pavojingam arba nereikalingam smurtui; (b) žmogaus teisių pažeidimams; (c) neteisėtų ginklų kūrimui arba (d) ginklų panaudojimui prieš asmenį, gyvūną, nekilnojamąjį turtą arba asmeninę nuosavybę.

**11.3.2**

Jūsų programėlė neturi: (a) sukelti saugos pavojaus ir nepatogumų, sužeisti ar padaryti kitos žalos galutiniams vartotojams ar bet kokiems kitiems asmenims ar gyvūnams; ir (b) sukelti pavojų ar padaryti žalą nekilnojamajam turtui ar asmeninei nuosavybei. Jūs prisiimate visišką atsakomybę už visus programėlės saugos testus, sertifikato įgijimą ir atitinkamų funkcijų apsaugos priemonių įgyvendinimą. Draudžiama išjungti platformos saugos ar patogumo funkcijas; privalote į programėlę įtraukti visas teisiškai būtinas ir standartinius pramonėje priimtus įspėjimus, pranešimus ir atsakomybės atsisakymą.


### <a name="114-defamatory-libelous-slanderous-and-threatening"></a>11.4 Šmeižikiškas, paskvilinis, apkalbus ir grasinantis turinys

Jūsų programėlėje neturi būti jokio šmeižikiško, paskvilinio, apkalbaus ir grasinančio turinio.


### <a name="115-offensive-content"></a>11.5 Įžeidžiantis turinys

Jūsų programėlėje susijusiuose metaduomenyse neturi būti potencialiai slapto arba įžeidžiančio turinio. Turinys gali būti laikomas slaptu arba įžeidžiančiu tam tikrose šalyse / regionuose dėl vietos įstatymų ar kultūros normų. Be to, jūsų programėlėje ir susijusiuose metaduomenų neturi būti turinio, palaikančio diskriminaciją, neapykantą ar smurtą dėl rasės, etniškumo, nacionalinės kilmės, kalbos, lyties, amžiaus, negalios, religijos, lytinės orientacijos, veterano statuso arba priklausymo bet kuriai kitai socialinei grupei.


### <a name="116-alcohol-tobacco-weapons-and-drugs"></a>11.6 Alkoholis, tabakas, ginklai ir narkotikai

Jūsų programėlėje negali būti turinio, kuriame skatinamas perteklinis arba neatsakingas alkoholio ar tabako gaminių, narkotikų vartojimas ar ginklų naudojimas bei pritarimas jam.


### <a name="117-adult-content"></a>11.7 Suaugusiesiems skirtas turinys

Jūsų programėlėje neturi būti turinio, kurį atsakingas asmuo laikytų pornografiniu arba atvirai seksualaus pobūdžio, ir ji neturi rodyti tokio turinio.


### <a name="118-illegal-activity"></a>11.8 Neteisėta veikla

Jūsų programėlėje neturi būti turinio arba funkcijų, kurstančių, skatinančių ar pritariančių neteisėtai veiklai realiame pasaulyje.


### <a name="119-excessive-profanity-and-inappropriate-content"></a>11.9 Nešvankus ir netinkamas turinys

- Jūsų programėlėje neturi būti perteklinių arba savitikslių nešvankybių.
- Jūsų programėlėje neturi būti turinio, kurį atsakingas asmuo laikytų nešvankiu, ir ji neturi rodyti tokio turinio.


### <a name="1110-countryregion-specific-requirements"></a>11.10 Konkretūs šaliai / regionui taikomi reikalavimai

Draudžiama įtraukti turinį, kuris būtų įžeidžiantis bet kurioje šalyje / regione, kuriam skirta jūsų programėlė. Turinys gali būti laikomas įžeidžiančiu tam tikrose šalyse / regionuose dėl vietos įstatymų ar kultūros normų. Toliau pateikti galimai įžeidžiančio turinio pavyzdžiai tam tikrose šalyse / regionuose.

Kinija

- Draudžiamas seksualinis turinys
- Nuorodos į ginčijamas teritorijas arba regionus
- Prieigos prie turinio ar paslaugų, kurios yra neteisėtos pagal galiojančius vietos įstatymus, suteikimas arba tokios prieigos įjungimas


### <a name="1111-age-ratings"></a>11.11 Amžiaus grupės

Kai pateikiate programėlę į Kūrėjų centrą, turite gauti programėlės arba žaidimo įvertinimą pagal amžiaus grupę. Jūs esate atsakingi už tikslų įvertinimo klausimyną užpildymą, kad gautumėte atitinkamą įvertinimą.

**11.11.3**

Jei jūsų programėlė teikia turinį (pvz., vartotojo sukurtą, mažmeninės prekybos ar kitą žiniatinkliu pagrįstą turinį), kuris gali būti tinkamas vyresnio amžiaus grupei, nei priskirto įvertinimo, turite suteikti vartotojams galimybę sutikti su tokio turinio gavimu naudojant turinio filtrą arba prisijungimą naudojant anksčiau turėtą paskyrą.


---
<sup>1</sup>„Store“ arba „Microsoft Store“ reiškia „Microsoft“ priklausančią arba valdomą platformą, per kurią programėlės gali būti siūlomos arba įsigyjamos klientų. Jei nenurodyta kitaip, „Store“ apima „Microsoft Store“, „Windows Store“, „Xbox Store“, „Microsoft Store“ verslui ir „Microsoft Store“ švietimui.

### <a name="see-also"></a>Taip pat žr.

- [„Microsoft Store“ strategijos keitimų istorija](store-policies-change-history.md)
- [„Microsoft Store“ strategija ir elgesio taisyklės](store-policies-and-code-of-conduct.md)
- [Programėlių kūrėjo sutartis](app-developer-agreement.md)
