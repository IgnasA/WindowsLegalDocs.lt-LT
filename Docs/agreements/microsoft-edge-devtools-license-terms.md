---
title: „Microsoft Edge“ kūrėjo įrankiai – programinės įrangos licencijos sąlygos
description: „Microsoft Edge“ kūrėjo įrankiai – „Microsoft“ programinės įrangos licencijos sąlygos
ms.author: edoyle
ms.date: 03/08/2018
ms.topic: article
ms.prod: microsoft-edge
keywords: „Microsoft Edge“ kūrėjo įrankių licencijos sąlygos, licencijos sutartis, „Edge“ kūrėjų įrankių teisinė informacija
ms.localizationpriority: high
ms.openlocfilehash: 7d9daf8fd069a4bc048c09103f16a56d061e989c
ms.sourcegitcommit: 3c4c3358e8c1f7f367909c54caa3c732873caf04
ms.translationtype: HT
ms.contentlocale: lt-LT
ms.lasthandoff: 09/04/2018
ms.locfileid: "3250811"
---
# <a name="microsoft-edge-developer-tools---software-license-terms"></a>„Microsoft Edge“ kūrėjo įrankiai – programinės įrangos licencijos sąlygos

## <a name="microsoft-software-license-terms"></a>„MICROSOFT“ PROGRAMINĖS ĮRANGOS LICENCIJOS SĄLYGOS
## <a name="microsoft-edge-devtools"></a>„MICROSOFT EDGE“ KŪRIMO ĮRANKIAI

---

Šios licencijos sąlygos laikomos sutartimi tarp jūsų ir „Microsoft Corporation“ (ar vienos iš su ja susijusių įmonių). Sąlygos taikomos anksčiau nurodytai programinei įrangai ir bet kuriems „Microsoft“ paslaugų arba programinės įrangos naujinimams (išskyrus tada, kai tokios paslaugos ar naujinimai pateikiami su naujomis arba papildomomis sąlygomis, tokiu atveju šios sąlygos taikomos ateityje ir nepakeičia jūsų arba „Microsoft“ teisių, susijusių su iš anksto atnaujinta programine įranga arba paslaugomis). JEI LAIKOTĖS ŠIŲ LICENCIJOS SĄLYGŲ, TURITE TOLIAU IŠVARDYTAS TEISES. NAUDODAMI PROGRAMINĘ ĮRANGĄ, JŪS SUTINKATE SU ŠIOMIS SĄLYGOMIS.

1.  **DIEGIMO IR NAUDOJIMO TEISĖS.**
    1. **Bendrosios.** Galite įdiegti ir paleisti vieną programinės įrangos egzempliorių kiekviename iš ne daugiau nei dešimties savo „Windows 10“ įrenginių, kurie yra susieti su „Microsoft“ paskyra (susieta su jūsų „Windows Store“ paskyra).
    2.  **Trečiosios šalies programinė įranga.** Programinėje įrangoje gali būti trečiųjų šalių programų, kurioms suteikta licencija pagal šią sutartį arba savo sąlygas. Trečiųjų šalių programų licencines sąlygas, pranešimus ir patvirtinimus, jei tokių yra, galima pasiekti apsilankius http://aka.ms/thirdpartynotices arba gautame pastabų faile. Net jei tokioms programoms yra taikomos kitos sutartys, atsakomybės apribojimas, ribojimai ir išimtys dėl toliau išvardytų nuostolių taip pat taikomi tiek, kiek leidžiama pagal galiojančius įstatymus.

2. **DUOMENŲ RINKIMAS.** Programinė įranga gali rinkti informaciją apie jus ir kaip jūs ją naudojate ir siųsti „Microsoft“. „Microsoft“ gali naudoti šią informaciją paslaugoms teikti ir „Microsoft“ produktams ir paslaugoms tobulinti. Atsisakymo teisės, jei tokių yra, aprašytos produkto dokumentacijoje. Kai kurios programinės įrangos funkcijos gali įgalinti duomenų rinkimą iš jūsų programos vartotojų, kurie pasiekia ar naudoja programinę įrangą. Jei savo programose naudojate šias funkcijas, kad būtų įgalintas duomenų rinkimas, turite laikytis galiojančių įstatymų, įskaitant visų reikalingų vartotojo sutikimų gavimą, ir turėti lengvai pastebimą privatumo strategiją, kurioje vartotojai tiksliai informuojami apie tai, kaip naudojami, renkami ir bendrinami jų duomenys. Daugiau apie „Microsoft“ duomenų rinkimą ir naudojimą galite sužinoti produkto dokumentuose ir „Microsoft“ privatumo patvirtinime, esančiame https://go.microsoft.com/fwlink/?LinkId=521839. Jūs sutinkate laikytis visų taikomų „Microsoft“ privatumo patvirtinimo nuostatų.

3. ** LICENCIJOS APRĖPTIS.** Ši programinė įranga licencijuota, o ne parduota. „Microsoft“ pasilieka visas kitas teises. Nebent taikytini teisės aktai suteikia jums daugiau teisių, nepaisant šių apribojimų, negalėsite (ir neturite teisės):
    1. apeiti programinės įrangos techninių apribojimų, kurie leidžia ją naudoti tik tam tikrais būdais;
    2. perdaryti, dekompiliuoti ar išskaidyti programinę įrangą;
    3. pašalinti, sumažinti, blokuoti arba modifikuoti „Microsoft“ arba jos tiekėjų pranešimus, pateikiamus programinėje įrangoje;
    4. naudoti programinę įrangą nesilaikant įstatymų arba kurti ar platinti kenkėjišką programinę įrangą; arba
    5. bendrinti, skelbti arba skolinti programinę įrangą, pateikti programinę įrangą kaip atskirą serveriuose išteklius nuomojantį sprendimą, skirtą naudoti kitiems, arba perduoti šią programinį įrangą arba šią sutartį trečiajai šaliai.

4. **EKSPORTO APRIBOJIMAI.** Turite laikytis visų šalies ir tarptautinių eksporto įstatymų bei taisyklių, taikomų programinei įrangai, kurie apima paskirties, galutinio vartotojo ir galutinio naudojimo apribojimus. Norėdami gauti išsamesnės informacijos apie eksporto apribojimus, apsilankykite http://aka.ms/exporting.

5. **PALAIKYMO PASLAUGOS.** Pagal šią sutartį „Microsoft“ neįsipareigoja teikti jokių programinės įrangos palaikymo paslaugų. Visas teikiamas palaikymas yra „toks, koks yra“, „su visomis klaidomis“ ir be jokių garantijų.

6. **NAUJINIMAI.** Programinė įranga gali periodiškai tikrinti, ar yra naujinimų, atsisiųsti ir įdiegti juos už jus. Naujinimus galite gauti tik iš „Microsoft“ arba įgaliotųjų šaltinių. „Microsoft“ gali tekti atnaujinti jūsų sistemą, kad galėtų pateikti naujinimus. Sutinkate gauti šiuos automatinius naujinimus be papildomo pranešimo. Naujinimai gali neapimti arba nepalaikyti visų esamų programinės įrangos funkcijų, paslaugų ar periferinių įrenginių.

7. **VIENTISA SUTARTIS.** Ši sutartis ir bet kurios kitos sąlygos, kurias „Microsoft“ gali pateikti papildymams, naujinimams arba trečiųjų šalių programoms, sudaro vientisą programinės įrangos sutartį.

8. **TAIKYTINI TEISĖS AKTAI IR GINČŲ SPRENDIMO VIETA.** Jei įsigijote programinę įrangą Jungtinėse Amerikos Valstijose ar Kanadoje, šios sutarties interpretavimą, pretenzijas dėl jos pažeidimo ir visas kitas pretenzijas (įskaitant vartotojų apsaugos, neteisingos konkurencijos ir civilinės teisės deliktus) reglamentuoja valstijos ar provincijos, kurioje gyvenate (arba, jei įmonė, joje yra pagrindinė verslo vieta), įstatymai nepaisant įstatymų kolizijos principo. Jei įsigijote programinę įrangą kitoje šalyje, taikomi tos šalies įstatymai. Jei taikoma JAV federalinė jurisdikcija, jūs ir „Microsoft“ sutinkate su federaline jurisdikcija ir visų teisme nagrinėjamų ginčų vieta aukščiausiajame Kingo apygardos teisme, Vašingtone. Jei ne, jūs ir „Microsoft“ sutinkate su išskirtine jurisdikcija ir visų teisme nagrinėjamų ginčų vieta aukščiausiajame Kingo apygardos teisme, Vašingtone.

9. **VARTOTOJŲ TEISĖS; REGIONINIAI SKIRTUMAI.** Ši sutartis nustato tam tikras įstatymines teises. Galite turėti kitų teisių, įskaitant vartotojų teises arba teises pagal savo valstijos, provincijos ar apygardos įstatymus. Atskirai nuo ryšio su „Microsoft“ galite turėti teisių ir šalies, iš kurios įsigijote programinę įrangą, atžvilgiu. Ši sutartis nekeičia šių kitų teisių, jei jūsų valstijos ar valstijos, provincijos ar apygardos įstatymai to neleidžia. Pvz., jei programinę įrangą įsigijote viename iš toliau nurodytų regionų ar taikomi privaloma šalies įstatymai, tuomet jums taikomos šios nuostatos:
    1. **Australija.** Garantijos suteikiamos pagal Australijos vartotojų teisių įstatymą ir jokia šių sąlygų nuostata tų teisių nepakeičia.
    2. **Kanada.** Jei šią programinę įrangą įsigijote Kanadoje, naujinimų nebegausite, jei išjungsite automatinio naujinimo funkciją, atjungsite įrenginį nuo interneto (tačiau kai iš naujo prisijungsite prie interneto, programinė įranga toliau ieškos ir diegs naujinimus) arba pašalinsite programinę įrangą. Produkto dokumentuose, jei tokių yra, taip pat gali būti nurodyta, kaip išjungti jūsų konkretaus įrenginio arba programinės įrangos naujinimus.
    3. **Vokietija ir Austrija.**
        1. **garantija.** Tinkamai licencijuota programinė įranga iš esmės veiks taip, kaip aprašyta „Microsoft“ medžiagoje, pateikiamoje su programine įranga. Tačiau šios licencijuotos programinės įrangos atžvilgiu „Microsoft“ neteikia jokių sutartinių garantijų.
        2. **Atsakomybės ribojimas.** Tyčinio elgesio, didelio aplaidumo, pretenzijų, pagrįstų atsakomybės už produktus įstatymu, atveju, taip pat asmens mirties arba fizinio sužeidimo atveju „Microsoft“ yra atsakinga pagal įstatyminę teisę.
        Pagal anksčiau pateiktą punktą ii. „Microsoft“ bus atsakinga tik už nedidelį aplaidumą, jei „Microsoft“ pažeis tokius esminius sutarties įsipareigojimus, kurių vykdymas palengvina tinkamą šios sutarties veikimą, kurių pažeidimas keltų grėsmę šios sutarties tikslui ir atitikimui tam, kuo šalis gali nuolat pasitikėti (vadinamuosius „svarbiausiuosius įsipareigojimus“). Kitais nedidelio aplaidumo atvejais „Microsoft“ neatsako už nedidelį aplaidumą.

10.  **GARANTIJOS ATSISAKYMAS. PROGRAMINĖ ĮRANGA YRA LICENCIJUOTA „TOKIA, KOKIA YRA“. JŪS PRISIIMATE RIZIKĄ JĄ NAUDODAMI. „MICROSOFT“ NESUTEIKIA TIESIOGIAI IŠREIKŠTŲ GARANTIJŲ, GARANTIJŲ ARBA SĄLYGŲ. IKI APIMTIES, LEISTINOS PAGAL TAIKOMUS ĮSTATYMUS, „MICROSOFT“ NEPRISIIMA JOKIŲ NUMANOMŲ GARANTIJŲ, ĮSKAITANT GARANTIJAS DĖL PERKAMUMO, TIKIMO KONKREČIAM TIKSLUI AR NEPAŽEIDŽIAMUMO.**

11.  **NUOSTOLIŲ APRIBOJIMAI IR IŠIMTYS. JEI YRA PAGRINDO ATLYGINTI NUOSTOLIUS, NEPAISANT ANKSTESNIO ATSAKOMYBĖS ATSISAKYMO DĖL GARANTIJOS, IŠ „MICROSOFT“ IR JOS TIEKĖJŲ GALITE ATGAUTI TIK TIESIOGINIUS NUOSTOLIUS, NEVIRŠIJANČIUS 5,00 USD. NEGALITE REIKALAUTI JOKIŲ KITŲ NUOSTOLIŲ ATLYGINIMO, ĮSKAITANT PRIEŽASTINIUS NUOSTOLIUS, PRARASTĄ PELNĄ, YPATINGUS, NETIESIOGINIUS AR ATSITIKTINIUS NUOSTOLIUS. Šis apribojimas taikomas (a) viskam, kas susiję su programine įranga, paslaugomis, turiniu (įskaitant kodą) trečiųjų šalių interneto svetainėse arba trečiųjų šalių programomis; ir (b) pretenzijoms dėl sutarties pažeidimo, sutarties, garantijų arba būklės; griežtos atsakomybės, aplaidumo ar kito delikto; arba bet kokios kitos pretenzijos; visais atvejais tiek, kiek leidžia taikytina teisė. Tai taip pat taikoma, jei „Microsoft“ žinojo arba turėjo žinoti apie tokių nuostolių tikimybę. Pirmiau išvardyti apribojimai gali būti netaikomi, jei jūsų valstijoje, provincijoje ar šalyje neleidžiama atsisakyti arba apriboti atsitiktinių, priežastinių ar kitokių nuostolių atlyginimo.**

**Atkreipkite dėmesį: ši programinė įranga yra platinama Kanadoje, todėl kai šios sutarties sąlygos toliau pateikiamos prancūzų kalba.**

**Remarque: Ce logiciel étant distribué au Canada, certaines des clauses dans ce contrat sont fournies ci-dessous en français.**

**EXONÉRATION DE GARANTIE. Le logiciel visé par une licence est offert « tel quel ». Toute utilisation de ce logiciel est à votre seule risque et péril. Microsoft n’accorde aucune autre garantie expresse. Vous pouvez bénéficier de droits additionnels en vertu du droit local sur la protection des consommateurs, que ce contrat ne peut modifier. La ou elles sont permises par le droit locale, les garanties implicites de qualité marchande, d’adéquation à un usage particulier et d’absence de contrefaçon sont exclues.**

**LIMITATION DES DOMMAGES-INTÉRÊTS ET EXCLUSION DE RESPONSABILITÉ POUR LES DOMMAGES. Vous pouvez obtenir de Microsoft et de ses fournisseurs une indemnisation en cas de dommages directs uniquement à hauteur de 5,00 $ US. Vous ne pouvez prétendre à aucune indemnisation pour les autres dommages, y compris les dommages spéciaux, indirects ou accessoires et pertes de bénéfices.**

**Cette limitation concerne:**

 - **tout ce qui est relié au logiciel, aux services ou au contenu (y compris le code) figurant sur des sites Internet tiers ou dans des programmes tiers; et**
 - **les réclamations au titre de violation de contrat ou de garantie, ou au titre de responsabilité stricte, de négligence ou d’une autre faute dans la limite autorisée par la loi en vigueur.**

**Elle s’applique également, même si Microsoft connaissait ou devrait connaître l’éventualité d’un tel dommage. Si votre pays n’autorise pas l’exclusion ou la limitation de responsabilité pour les dommages indirects, accessoires ou de quelque nature que ce soit, il se peut que la limitation ou l’exclusion ci-dessus ne s’appliquera pas à votre égard.**

**EFFET JURIDIQUE. Le présent contrat décrit certains droits juridiques. Vous pourriez avoir d’autres droits prévus par les lois de votre pays. Le présent contrat ne modifie pas les droits que vous confèrent les lois de votre pays si celles-ci ne le permettent pas.**
